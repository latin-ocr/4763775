*19*

ἐγὼ δὲ Ζώπυρον ληρεῖν νομίζω &om τοῦτον ἐν θρᾴκῃ τετελευτηκέναι, κᾶν ἀληθεύ·
ειν νομίζῃ Κράτιππος αὐτόν. τὸ δ’ὲν Ἰταλίᾳ Τξααιον αὐτὸν καὶ ἄλλους λέγειν κεῖσθαι
μὴ καὶ σφόδρα καταγέλαστον ᾖ. Nequit autem dubitari, quin qui nonnullorum
stupiditatem εὐήθειαν dicitur reprehendisse idem nugas Zopyro, Timaeo ridiculum
obiciat, ut usque ad c. 34 non Marcellini omnia sed Didymi habenda sint cum
Schmidtio in Didymi fragmentis p. 323. Neque enim de se loquens Marcellinus
singulari potius quam plurali numero uti solet c. 15 ἡμῖν et ἀγνοῶμεν, hoc item 28,
c. 20 43 44 45 λέγομεν, c. 25 πειθώμεθα, c. 37 εἴπομεν, c. 41 et 51 ἡμῖν, c. 52
πειρασόμεθα, cum singularis praeter nostrum locum bis tautum inveniatur c. 2 λέγω
et c. 57 οζιιαι, et priore quidem loco supra iam per conparationem Plutarchi non
Marcellini verba esse suspicati sumus, quod iam neque ab altero videatur alienum.
Illo igitur loco referre aliorum opiniones satis habuit Marcellinus, quaenam ipsi

 

probaretur in dubio relinquens.

Nunc vero quaenam Didymi auctoritas interfectum Thucydidem adfirmantis?
Zopyrum quendam testem adhibuisse putatur, ubi si τοῦτο, quae verbis maxime con·
veniens interpretatio, ad universam Didymi sententiam refertur, manifestam tenes
repugnantiam, eum Zopyrus Athenis eundem et in Thracia mortuum idem testatus
esse dicatur. Poppo igitur l. l. p. 31 pro ἐν θρᾴκῃ corrigendum censuit ἐν Ἀττικῇ

a litterarum similitudine minus commendatum quam quod Muellerus in fragmentis
historicorum graecorum vol. II p. 77 proposuit ἐν Θορικῴ scribendum, vel quam
Schmidtius denique l. l. p. 329 ἐν &parion coniecturam tacere noluit, quamquam ipse
alteram item suam praefert morbi nomine ἄνθρακι pro regionis substitute, sed ut
praeterea e Zopyro faceret Satyrum et totum enunciatum transponeret. Sed dum ita
sola litterarum vestigia premunt, nihil curasse videntur num potuerit omnino in re
tam incerta tam certe quisquam loqui. Mihi igitur prorsus aliter visum est, et quam
bene infra se habeat quod scriptum est, tam suspectum esse priore loco Zopyri
testimonium. Infra enim ridetur quidem utraque opinio et Zopyri Cratippique et
Timaei, sed haec magis quam illa. Cuius rei rationem non desideres, si qui ceu-
sorem hic agit revocatum ab exilio Thucydidem putavit. Huic enim non potuit non,
quanto longinquius quis illum a patria mortuum existimaret, eo magis a vero ab·
errasse videri. Contra qui quod Popponis interpretatione, ἐγὼ δέ ad Marcellinum re-
ferentis et ἐν Ἀττικῇ scribentis, efficitur, in Thracia i. e. in exilio mortuum ipse
existimaret, ei non Timaeus, qui in Italia, sed Zopyrus, qui in patria morientem
fecisset, magis erat ridendus.

Quodsi infra et Zopyri nomen et Thraciae admiseris, nou poteris supra e. 32
contrarium Zopyri testimonium tolerare. Quid quod ue usui quidem esse videtur.
Ab exilio enim redisse Thucydidem non Zopyri sed Philochori potius Demetriique
testimonio, et mortuum Athenis iterum non Zopyro sed sepulcri inscriptione probatur.

