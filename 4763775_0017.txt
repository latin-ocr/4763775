..—..10-—....

oa iam non pro factis sed pro coniecturis habenda esse nemo non videt. Atque de
Cleonis invidia prorsus contraria tradit Ma 26 ἔγραφε δὲ οὐδ’ οὕτως μνησικακῶν τοῖς
Ἀθηναίοις, ἀλλὰ φιλαλήθης ὢν καὶ τὰ ἤθη μέτριος εἴγε οὔτε Κλέων παρ’ αὐτῷ οὔτε
Βρασίδας ὁ τῆς συμφορᾶς abeo<- ἀπέλαυσε λοιδορίας diversi auctoris hand dubie, sed
quae possint tamen ex eodem fonte hausta esse. Non quod Dionysium quoque de
eadem re non multo minus ipsum sibi obloquentem inveniamus, cum in ep. ad Pomp.
p. 7 74 scripserit ἡ δὲ Θουκυδίδου διάθεσις αὐθέκαστός τις, καὶ πικρὰ καὶ τῇ πατρίδι
τῆς· φυγῆς μνησικακοῦσα et similiter in iud. de Thuc. p. 920, at in eodem poste·
riore libro p. 824 adeo illum veritatis diligentem fuisse adfirmet, ut neque addiderit
quidquam neque dempserit. Verum· de veritate quoque Thucydidis, ut nostris tem-
poribus docti dissentiunt (cf. Tuellmann‚ Beitrag zur Wurdigung Kleons des Athe-
niensers in annalibus gymnasii Ploenensis a. 1867 p. 7 seqq.) ita olim certatum
esse adparet, et videntur etiam quae c. 18 et 22 de invidia in Harmodium Aristo-
gitonemque et de favore erga Antiphontem proferuntur, non ad cognationem tantum
Pisistratidarum et Antiphontis disciplinam probandam sed ad illum quoque finem
pertinuisse. Puto igitur, sicut de propinquitate Miltiadis et quo loco exul degerit
aliisque de rebus, ita de veritate quoque Thucydidis non unam sed diversas docto-
rum opiniones sive ab Antyllo sive a Marcellino congestas fuisse, quarum aliam
alius arriperet epitomatorum.

Tertia quoque Marcellini pars incipit a definienda scriptoris aetate, sed nihil
adfertur nisi eiusdem rei mentionem et apud Herodotum et apud Thucydidem in-
veniri. Plurima repetunt fere partem eorum, quae Ma 32 et 16 seq. de morte et
sepulcro scriptoris tradita eraut. Quamobrem novum quoque additamentum, Hero-
doti de Thucydide puero vaticinium paucis versiculis continens, non aliunde petitum
sed a primo et secundo item Marcellini epitomatore omissum esse arbitror.

Et hoc ipsum et omnino tres Marcellini partes quasi discerpta unius corpus·
culi membra esse conprobatur eis quae apud Suidam de Thucydide leguntur. Neque
enim ex Didymo fortasse eum vel Antyllo sed ex ipso Marcellino, quem auctorem
vitae Thucydideae adgnoscit s. v. ἀπήλαυσε et ἀπολαύειν, hausisse arguunt verba
οὗτος ὁ θουκυόίδης ἀνὴρ ἦν πολὺς ταῖς τέχναις, κάλλει λόγων καὶ ἀκριβείᾳ πραγμάτων
καὶ στρατηγίαις καὶ (Grauertus correxit στρατηγικαῖς) συμβουλαῖς καὶ πανηγυρικαῖς ὑπο-
θέσεσιν, quae pariter corrupta exstant sub initium Marcellini atque si quid aliud
ipsius huius rhetoris existimanda sunt. Nec non alius error eiusdem rei documento
est patens in verbis ἦν δὲ ἀπὸ μὲν μητρὸς Μιλτιάδου τοῦ στρατηγοῦ τὸ γένος ἕλκων
ἀπὸ δὲ πατρὸς ’ϋλὸρου τοῦ θρᾳκῶν βασιλέως, procreatus ille nomine Hegesipylae,
quae uni Marcellino, et ipsi puto male sedulo, mater Thucydidis debetur, quaeque
Suidae videtur non diversa ab Olori regis filia, uxore Miltiadis habita esse.

