 

⁷'''·'}'⁸?7'[’'-J”''*
*— 16 -ψ

His universis fldem abrogandam esse· ut demonstretur, quaerendum primum,
quid eorum ita conparatum sit, ut eius potissimum memoria ad 'posteros pervenire
potuerit. Quod ad cognationem Miltiadis et ad mortem scriptoris maxime pertinere
unusquisque videt. Ecquis enim, cuius ne de morte quidem quidquam conpertum
habuerint, de eius infantia reliquaque vita qualia modo enarravimus memoria ser-
vata esse sibi persuadebit?

cognationem igitur Miltiadis post Polemonem, ut videtur, Didymus, cum Di·
dymo Marcellinus tribus argumentis probare studuit: primo quod Thucydidis Olorique
sepulcra in monumentis Cimoniis exstabant, secundo quod Miltiadis socero idem quod
patri Thucydidis nomen fuit Oloro, tertio quod in Thracia, ubi Miltiadis ille socer
regnum obtinuerat, Thucydides quoque magnarum fuit possessionum magnaeque
auctoritatis. Apud Marcellinum quidem inverso nunc ordine haec argumenta profe-
runtur, sed etsi non optim0, neque tamen nullo procedunt, ut transponendi cum
Μ. Schmidtio in Didymi fragmentis p. 323 et 325 seq. sit nulla prorsus necessitas.
Neque enim„ ille deesse quo referatur γάρ particula in initio c. 17 posita, neque
c. 14 de Oloro patre potius quam Thucydide filio intellegendum esse recte contendit,
Doxopater licet l. 1. p. 424 de Olori divitiis loquatur. Hic enim ut patrem quoque

¹ Thucydidis praedicaret, divitias a patre statuit Thucydidem accepisse, et potuit ita

statuere, siquidem patrem Thucydidis Miltiadis filium putavit ex Hegesipyla natum.
Marcellino autem, qui non Olori sed Thucydidis genus ad Miltiadem referre studet
c. 14, non de patre sed de lilio loquendum erat, neque Olori, de quibus coniectura
tantum constabat, sed ipsius Thucydidis divitiis argumento uti potuit, sicut Plutarchus
in vita Cim. 4, quem locum supra iam cum Marcellino conparavimus. - Interposi-
tis deinde quorundam opinionibus, quorum alii ex filio nepotem (οἱδοῦς enim rectius
suppleveris quam quod casaubonus voluit ἀδελφιδοῦς) alii ex filia putarent, ad ipsam
quaestionem absolvendam revertitur et revera Oloro non Orolo patri Thucydidis
nomen fuisse docet, ne alterum argumentum ab hoc nomine pendens, quod sub ini·
tium statim c. 2 prolatum erat, corruat. Ipsa autem verba Grauerti fere vestigiis
insistens inserto tantum οὐκ ante Ὀρολος· et postea bis λ et ,ο litteris transpositis ita
facillime restituenda videntur, μὴ ἀγνοῶμεν δὲ τοῦτο ὅτι οὐκ Ὀρολος ὁ πατὴρ αὐτῷ
ἐστι . . .. ὅτι γὰρ Ὀλορός ἐστι cet. Schmidtius enim quod coniecit ὅτι Ὄρολος ὁ
πατὴρ αὐτῷ ἔψευσται vel ἐσχεόίασται cum per se parum probabile tum propter ea
quae sequuntur αὕτη γὰρ ἡμάρτηται intolerabile, aliud enim est ψεῦδος vel σχεὸίασμα
aliud ἁμάρτημα. Nominis deinde forma stabilitur inscriptione columellae sepulcrali
incisa. Exstare enim ait in monumentis Cimoniis Olori, a Sauppio olim restituti, cui
ex ἡρ litterulis artificiosius confectum ἠρίον addere placuit Schmidtio, et Thucydidis
sepulcrum, quo revera Miltiadis cognatus arguatur. Ita pro Marcellini quidem inge-

