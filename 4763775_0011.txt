—4—

nemo fere praeter unum Ritterum ι5), qui quidem nihil non fictum esse putat, quin
interfectus sit Thucydides, dubitaverit.

Atque haud scio an non potuerint nonita viri docti dissentire, quoniam non
quid omnino de Thucydide veteres illi testes conpertum habuerint et habere potue·
rint examinaverunt, sed unamquamque quaestionem, veluti de anno natali, de prae-
ceptoribus, de morte, per se solvendas esse iudicaverunt. Ita quidem ultra dubita-
tionem vix progredi licet, quemadmodum Blassius l. l. neque Pamphilam neque
Marcellinum in constituenda scriptoris aetate testimoniis potius quam coniecturis
niti ratus argumentis tamen refutari posse Pamphilam negat. Recte, nisi quis
omnibus quae de vita Thucydidis tradita accepimus conlatis, quibus ex fontibus ea
fluxerint, antea demonstraverit, atque eosdem fontes etiamnunc nobis ad hauriendum
patere, eandemque nobis quam veteribus coniectandi materiem suppeditare docuerit,
quod iam demonstrare mihi in animo est.

Exstant igitur ‘vitae Thucydideae' conplures, amplissima Marcellini, ignoti
ceteroquin incertae aetatis scriptoris, nisi ab eo forte Marcellino, cuius cum Sopatri
Syrianique coniunctos commentarios Walzius in rhetorum graecorum volumine quarto
edidit, non diversum illum fuisse propter communia rhetoricae studia cum J. A. Fa·
bricio inl* bibl. gr. II p. 721· conicias, aut minus etiam probabiles aliorum coniecturas
sequaris. Aliquanto brevior est altera ‘vita', Hovxodc'doo βίος, nullo auctoris nomine
cum Marcellini opusculo iam ab antiquissimis editionibus propagata. Tertiam se·
cunda breviorem habes apud Suidam, quartam trium versiculorum Eudociae viola·
rium praebet.

Sed et ipsam Marcellini ‘vitam' non unam, sed ex duabus tribusve partibus
conflatam esse, dudum perspectum est a Poppone, Grauerto, aliis. Jam vero quae-
rendum est, primum partes illae, quae commune Marcellini nomen praescriptum
ferunt, utrum ex eodem an ex diversis fontibus proveniant, deinde quali cum reli-
quis illis ‘vitis' propinquitatis vinculo coniunctae sint. Atque tres illae Marcellini
partes cum eo potissimum separentur, quod non semel, sicut in prooemio erat pro-
missum, a vita enarranda ad scribendi genus recensendum fit transitus, sed tribus
locis de vita (c. 1—34, 45—47, 54-55), tribus item (c. 35-44, 48—53, 56—58)
de opere Thucydidis agitur, non de prioribus tantum trium partium dimidiis expo·
nere sufficit, sed altera quoque perstringere iuvat, ut vel inde adpareat, non ita
illas partes discrepare, uti visum est aliis.

Primam quidem partem si Didymi tantum verba repetere atque pro Di-
dymi opusculo habendam esse cum Rittero censeas, eo quod in altera parte Dio-
nysii Halicarnassensis de Thucydide iudicium inpugnatur, hanc illa posteriorem et

16) Didymi chalcenteri opuscula edidit F. Ritterus Coloniae 1845 p. 25.

