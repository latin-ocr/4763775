——11—

Apud Suidam igitur ut parentes Thucydidis et filius Timotheus, Antiphon prae-
ceptor, aetas - vides enim verbis ἤκμαζε δὲ κατὰ τὴν ⁷1¹( ὀλυμπιάδα non adcuratius eam
definiri quam eis quae Marcellinus prodit c. 20 — ut haec omnia ad primam Marcel-
lini partem referenda sunt, ita ad tertiam quae de Herodoti recitatione Olympica habet
quaeque simul et pleniore illum Marcellini editione et ea quae iusto ordine uno
loco de vita, uno item de opere scriptoris ageret, usum esse docent. Quamquam
ex hac secunda parte perpauca tantum Suidas enotavit neque ea in nostro nunc
Marcellino servata, sed quae ad Mb 52 proxime accedere senties conparatis maxime
quae Dionysius in ep. ad Amm. 11 p. 791 et 793 variatae orationis exempla e
Thucydide congessit.

E Suida Eudociam sua hausisse non opus est demonstrare, ita ut una supersit
anonymi quam dicunt vita Thucydidea, quam eo maxime a Marcellino distare dixeris,
quod quae apud hunc fusius exposita sunt, illic habes in brevius contracta, contra
quae paucis absolvit qui quidem nunc exstat Marcellinus, ampliora praebet ano-
nymus, ut huius quoque opusculum vix possis dubitare quin ex nondum decurtato
illo, quem statuimus, Marcellino contractum sit. Quamquam quae c. 3 de pugna
Amphipolitana nec non de honoribus defuncto Brasidae ab Amphipolitanis decretis
parum ad rem narrantur ex ipsius Thucydidis libro V adiecta esse possunt. Ut
autem breviter indicem de quibus cum Marcellino conveniat anonymo, hic quoque
Olori filium dicit, genere Thracium, Miltiadis propinquum, ab exilio historiae conscri-
bendae vacasse, sepultum περὶ Ιιόιλήν (c. 1 et 8) atque diversam de morte famam
adgnoscit aut Athenis mortuum esse et sepultum aut in Thracia, ut tamen corpus in
patriam referretur. Uterque ampliora quam pro vita Thucydidea profert de Antiphontis
morte (Ma 22 et anon. 2), uterque exulem Thucydidem Aeginam facit cedentem ibique
fenerantem, quae cum vel ita breviter ut sunt apud Marcellinum indicata omni
careant verisimilitudine, tum quo apud anonymum conparent conexu cum Pyrilampis
causa consociata aperti erroris coarguuntur, et ad Thucydidem Melesiae potius fllium
pertinere dudum inter doctos constat. Quin etiam Timaeus si propterea reprehen-
ditur a Marcellino vel Didymo, quod in ltalia Thucydidem habitasse c. 25 atque
sepultum c. 33 tradiderit, sicut anonymus quoqne Thurios migrantem facit, Olori
filium pro Melesiae male positum esse sive a Timaeo sive a vitae Thucydideae scripto-
ribus probabiliter coniecit Hoffmannus De Thucydide Melesiae filio Atheniensi,
Hamburgi a. 1871 p. 36 et 40. Quae praeterea apud utrumque inveniuntur, morbo
mortuum esse Thucydidem Ma 44 = anon. 5, octavum historiae Thucydideae librum
falso a quibusdam Thucydidi abiudicari Ma 43 z anon. 8, continuatum opus a
Theopompo et Xenophonte Ma 43 seqq. = anon. 5 z Diodor. 13, 42, non possunt ea
non ab eodem auctore profecta esse. Censurae denique Dionysianae, cuius apud
Marcellinum vestigia apertissima deprehendere nobis videbamur, hic quoque admo-

