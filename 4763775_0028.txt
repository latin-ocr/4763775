 

nemo facile reliquarum rerum certiorem fldem esse concedat, praesertim cnm ne
lateat quidem plurimarum coniecturarum· origo a Kruegero maxime patefacta. Anti-
phontem quidem praeceptorem Thucydidis Caecilius 1.1.n0n aliunde petivit nisi ⁴
ex ipsius scriptoris verbis 8, 683 similiter Gorgiae. quem imitatorem dixerat An-
tyllus, eum non dubitaverunt alii fingere discipulum. Longae de Harmodio et Ari·
stogitone digressionis causam circumspicientes nimis curiosi illi grammatici propter
propinquitatem Pisistratidarum eum tyrannicidis obtrectasse suspicati sunt. Pariter
in Cleonem si propterea dicunt Mo 46 invehi Thucydidem, quod per illum patria
privatus sit, vix potest dubium esse, quin id ipsum quo ad explicandam invidiam
tanquam re certa utuntur, coniectura potius sit ex illa invidia originem ducens.
Quam neglegenter autem illi ipsius Thucydidis testimonio usi sint, eo maxime adparet,
quod exulem — si missos facimus errores e variis eiusdem nominis viris male
confusis ortos - iu Thraciam faciunt recedentem, quamquam id non solum per domi·
nationem Atheniensium num licuerit, dubium est, et ad res perquirendas et testimonia
undique conligenda illa regio haudquaquam apta videtur, sed etiam ipse Thucydides
5, 26 in Peloponnesiorum maxime finibus versatum sese profitetur, ut vel propterea
cum' Breitenbachio (Neue Jahrbueher fiir Philologie 1873 S. 85) scriptam esse ma-
ximam partem operis Thucydidei in Thracia Ciceronis, Plutarchi, Dionysii (Marcellini)
testimoniis non adducor ut credam, sed multo minus etiam, quod nihili sunt testimo·
nia illa aestimanda credo. Β Α

Videtis igitur Commilitones humanissimi, nullam paene de viro egregio me·
moriam pervenisse ad posteritatem, nisi quam non vanitate motus sed fidei causa
de se ipse mentionem fecit in opere inmortali, quod sicut voluit ille iudicatur ab
omnibus κτῆμα ἐς ἀεὶ μᾶλλον ἢ ἀγώνισμα ἐς τὸ παραχρῆμα. Quorum alterum, κτῆμα
ἐς ἀεί i. e. aeternum opus moliri cum arduum sit, at alterum vos, ne nimium admiremini
ἀγώνισμα ἐς τὸ παραχρῆμα, admonitos esse velim non eos tantum qui aut peracti
certaminis praemia expectant aut ad futurum sese accingunt, sed omnes.

Sed scripto praestat dictum. Ergo adeste frequentes ad audiendam viri doc-
tissimi orationem et solemnia universitatis nostrae concelebranda.

